{
    "title":"ТРЕТО СЪБОРНО ПОСЛАНИЕ НА СВЕТИ АПОСТОЛ ИОАНА БОГОСЛОВА",
    "heads":[
       "ГЛАВА 1. \n1. Аз, старецът - до възлюбения Гаия, когото истински обичам. \n2. Възлюбений, молитствувам да бъдеш здрав и да преуспяваш във всичко, както преуспява душата ти. \n3. Много се зарадвах, когато дойдоха братя и свидетелствуваха за твоята вярност - как ти ходиш в истината. \n4. За мене няма по-голяма радост от тая - да чувам, че моите чеда ходят в истината. \n5. Възлюбений, ти постъпваш вярно във всичко, що вършиш за братята и за странниците, \n6. които засвидетелствуваха пред църквата твоята любов. Добре ще сториш, ако ги отпратиш достойно за Бога, \n7. защото за Неговото име тръгнаха, без да вземат нещо от езичниците. \n8. Длъжни сме, прочее, да приемаме такива, за да ставаме спомощници на истината. \n9. Писах до църквата; ала Диотреф, който обича да първенствува между тях, не ни приема. \n10. Затова, ако дойда, ще му напомня за делата, които върши, като ни хули с лоши думи; и като не се задоволява с това, и сам не приема братята, пък и на желаещите да ги приемат забранява, и ги пъди от църквата. \n11. Възлюбений, не подражавай на злото, а на доброто. Който прави добро, от Бога е, а който прави зло, не е видял Бога. \n12. За Димитрия биде засвидетелствувано от всички и от самата истина; свидетелствуваме също и ние, и вие знаете, че нашето свидетелство е истинско. \n13. Много имах да пиша; ала не искам да ти пиша с мастило и перо, \n14. а се надявам скоро да те видя и да поговорим уста с уста. \n15. Мир на теб; поздравяват те приятелите; поздрави приятелите поименно. Амин. "
    ]
 }